<title>Deposito</title>

<h1>Finestra di dialogo Deposito</h1>
<p>
Nel deposito si può comprare, vendere e definire il percorso di tutti
i veicoli disponibili di un particolare tipo, ad es. autobus o camion
se si è in un deposito di mezzi stradali.
</p>
<p>
Questa finestra di dialogo contiene informazioni sui veicoli che si possono
comprare e su quelli già acquistati.
Nelle tab sulla destra sono mostrati i veicoli acquistabili.
Nella zona in alto a sinistra è mostrato il convoglio attualmente
assemblato (ad es. un treno con i suoi vagoni).
Nella zona di mezzo, sempre a sinistra, sono invece mostrati motrici e
camion, mentre in basso a sinistra vengono mostrati vagoni e rimorchi.
</p>
<p>
Nella parte più in basso vengono visualizzate delle informazioni
relative al veicolo selezionato.
Al di sotto di questa zona, sono presenti tre bottoni.
</p>
<p>
Il più a sinistra è il pulsante "Parti", che serve per far partire un veicolo
di cui si è già specificato il percorso. Il pulsante <a href="schedule.txt">
"Percorso"</a> serve quindi proprio a definire una serie di punti in cui
si vuole far passare il veicolo.
Infine, il bottone "Vendi" svolge la ovvia funzione di vendere i veicoli in proprio
possesso (questa funzione è attiva finchè non la si disattiva).
</p>
<p>
Per vedere le informazioni relative ad un particolare veicolo è sufficiente
passare con il puntatore del mouse sopra uno di essi. Le informazioni compariranno
nella parte bassa della finestra.
Per comprare un veicolo basta selezionarlo con il tasto sinistro del mouse:
comparirà nella parte sinistra della finestra.
Il convoglio sul quale si sta lavorando apparirà nella zona superiore sinistra;
ogni motrice/camion/nave addizionale viene visualizzata subito sotto, mentre ogni
vagone/rimorchio addizionale ancora sotto, appena sopra le informazioni.
</p>
<p>
E' possibile formare un convoglio in due modi.
Si possono comprare tutti i veicoli necessari uno dopo l'altro, iniziando dalla
motrice/camion e quindi comprando ogni altro vagone/rimorchio; oppure si possono
selezionare uno ad uno i veicoli già acquistati in precedenza e formare un
convoglio con quelli.<strong>E' possibile lavorare su un solo convoglio alla volta.</strong>
Per vendere un qualunque veicolo in proprio possesso, si seleziona il pulsante "Vendi"
e quindi si clicca sul veicolo. Il prezzo di vendita appare nella zona delle
informazioni.
</p>
<p>
Per definire il percorso di un veicolo, si preme il pulsante
<a href="schedule.txt">"Percorso"</a> per far comparire la finestra
di impostazione del percorso.
Una volta definito il percorso, è possibile far partire il veicolo
agendo sul bottone "Parti".
</p>
<p>
Per far tornare un convoglio al deposito, è necessario rimuovere tutte le
fermate dal suo percorso e impostare come sua unica destinazione il deposito
stesso. Una volta che il convoglio ha raggiunto il deposito, viene disassemblato
e i veicoli di cui era composto diventano nuovamente disponibili nel
deposito, pronti per ripartire, formare un altro convoglio o essere venduti.
</p>

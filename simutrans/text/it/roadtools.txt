<title>Aiuto - Strumenti Strade</title>

<h1>Strumenti Strade</h1>

<p>
Con questa finestra di dialogo si può avere accesso a tutti gli strumenti
necessari per costruire strade, fermate dell'autobus, tunnel, depositi,
passaggi a livello e piazzali di carico.
</p>
<p>
Nell'angolo in alto a sinistra è presente il simbolo che identifica lo
strumento per costruire le strade. Per iniziare a costruire una strada bisogna
prima cliccare sul punto di inizio, quindi spostarsi sul punto in cui la si
vuole far terminare e cliccare nuovamente con il tasto sinistro del mouse: verrà
costruita una strada fra i due punti indicati.
</p>
<p>
Proseguendo a destra, troviamo il simbolo che contraddistingue lo strumento
per la costruzione delle fermate dell'autobus. Queste fermate sono usate per
permettere agli autobus di caricare i passeggeri in attesa. Ogni fermata
ha la capacità di due autobus, una per ciascuna direzione. Per costruirne
una basta cliccare nel punto in cui si desidera posizionarla. Possono essere
costruite sulle strade ma non in curve o incroci.
</p>
<p>
L'ultimo simbolo della prima riga indica lo strumento per costruire tunnel.
I tunnel vengono utilizzati per creare una strada diretta attraverso una
montagna, evitando di doverla aggirare o scalare (le strade tortuose e/o in
salita rallentano molto i veicoli). Per costruire un tunnel, per prima cosa
occorre aver costruito le due strade ai lati della montagna (devono essere
allo stesso livello). Cliccando su una delle due terminazioni il tunnel verrà
automaticamente costruito.
</p>
<p>
Sotto questo simbolo c'è quello per il passaggio a livello. Viene usato per
consentire ai treni di attraversare le strade. Per costruirne uno, è sufficiente
cliccare nel punto di una strada già esistente in cui lo si desidera piazzare.
</p>
<p>
Alla sinistra di questo simbolo c'è quello per costruire i depositi.
I depositi sono gli edifici in cui è possibile comprare tutti i veicoli
stradali, come furgoni, bus, camion e rimorchi. Per posizionare un deposito
basta cliccare sull'estremità di una strada già esistente.
</p>
<p>
L'ultimo simbolo presente è il piazzale di carico. Sono usati dai camion per
caricare e scaricare le merci; sono in grado di ospitare un numero massimo di
due veicoli. Per costruirne una il procedimento è lo stesso dei depositi (vedi
sopra).
</p>
